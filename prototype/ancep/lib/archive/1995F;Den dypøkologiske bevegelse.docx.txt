1995F

Den dypøkologiske bevegelse

Arne Næss

I løpet av 60-årene kan vi si det dannet seg en økologisk bevegelse. Et
mer vanlig ord er "miljøbevegelse". Ordet "miljø" henleder
oppmerksomheten på at det gjelder omgivelsene til noe, og da tenker man
straks på mennesket. "Humanøkologi"er studiet av mennesket i dets
omgivelser. Men den dypøkologiske bevegelse bekymrer seg ikke bare for
menneskets framtid, men for livsbetingelsene på jorden, helt generelt.
En viktig vitenskap er bienes økologi. Der settes biene i sentrum,
bienes relasjoner til deres miljø. Økologi generelt tar for seg
relasjonene mellom levende vesener generelt i forholdet til naturen
generelt. Økologien har i utgangspunktet ikke noe sentrum, men klart nok
kommer menneskene inn fra første stund, for eksempel som skapere av
økologi og av begreper natur.

Økologi som vitenskap er langt eldre enn den økologiske bevegelse. Men i
60-årene vakte dens hypoteser om menneskenes til dels uheldige
innvirkning på livsbetingelsene almen interesse.Millioner av mennesker
stillet seg spørsmålet om de kunne gjøre noe for å begrense de uheldige
virkninger ved å leve anderledes. Hundre tusener kom sammen for å feire
"jordens dag". Det kom sterke krav om lovgivning. Det kulminerte i
midten av 70-årene. Fra da av ble oppmerksomheten rettet mot det fenomen
at punktvise, plutselige vernetiltak vanligvis fjernet arbeidsplasser.
Vern av områder mot tettbebyggelse eller industri var lett å oppretholde
noen få år. Men presset steg og den kraftige stigning av vernete områder
avtok.

Historikerne fortalte om hvorledes det i flere århundreder var de
fattigste som fikk lide av forurensning og elendige miljøbetingelser
generelt. Det samme er tilfelle idag. I den tredie verden virker sterk
økologisk politikk som en trussel. Dette har gjort det vanskelig for
venstresiden i politikken å anerkjenne økologiske problemer som annet
enn fordelingsproblemer. Men tendensen går i retning av oppslutning
innen alle politiske retninger unntatt det ekstreme høyre.

En definisjon av den dypøkologiske bevegelse i form av en setning
trenges for ordboksforfattere men er, slik jeg oppfatter situasjonen
idag, uinteressant i en alvorlig diskusjon. Innledningsvis viljeg si
følgende: En som støtter den dypøkologiske bevegelse er en som er aktiv
i den økologiske bevegelse ut fra et fundamentalt livssyn, et syn
somkommer til anvendelse ved stilligtagen i miljøkampene, og som har
konkludert med at samfunnet må allsidig endres for å kunne overvinne den
øklogiske krisen. Det trenges imidlertid en nærmere avgrensning av hva
slags livssyn som det kommer på tale. Forskjellige uttrykk st

år da til dispopsisjon. Det som jeg har funnet heldigst i denne
vanskelige situasjon er formulere i 8 punkter hva et livssyn -
selvfølgelig

foruten svært mye annet tillater en å avlede. Et av punktene er at
ethvert levende vesen har egenverdi, at det gir mening å gjøre noe for
dets egen skyld, at dets verdi er uavhengig av snever nytte for
menneskene. Ordet "snever" er puttet inn fordi noen mener at det er
nyttig for menneskene å leve ut fra den innstilling at alle levende
vesener har egemver

di, og at nyttigheten ikke kan skjelnes fra egenverdien. I vid forstand
er derfor egenverdien en nytteverdi. En slik tankegang er kanskje
sjelden. Da skulde det være unødvendig å skjalte inn ordet "snever".
