2003C

De dypøkologiske 8 punkter: Notat år 2003[1]

Arne Næss

Helt siden de første formuleringer av de 8 punkter har jeg tenkt meg at
det ideelle ikke ville være å komme frem til en definitiv versjon. Her
er utkast til en versjon idag – år 2003.

1.  Ethvert levende vesen har egenverdi. Det gir mening å gjøre noe for
    et levende vesens egen skyld. – Kommentar: De to setninger er ikke
    ment å bety noe vesentlig forskjellig. Av den første følger den
    annen og omvendt, slik jeg presiserer deres innhold.

2.  Rikdommen av forskjeller mellom levende vesener har egenverdi.

3.  Denne rikdommen begrenser ikke menneskets muligheter for å utfolde
    sin egenart.

4.  Det ville være bedre for menneskene om de var færre, og meget bedre
    for andre levende vesener.

5.  I nåtiden er arten og størrelsen av menneskets inngrep i naturen
    etisk uforsvarlig.

6.  Vesentlig bedring forutsetter endring av økonomiske, teknologiske og
    ideologiske forhold.

7.  Den ideologiske endring vil i vesentlig grad bestå i øket søken
    etter høyere livskvalitet enn i øket forbruk, og generelt mer vekt
    på grunnleggende målsetninger enn på tekniske midler.

8.  De som aksepterer de foregående punkter har ansvar for å søke å
    bidra direkte eller indirekte til å virkeliggjøre nødvendige
    endringer.

[1] Juli 2003
