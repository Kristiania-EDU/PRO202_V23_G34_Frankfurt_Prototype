De dypøkologiske 8 punkter

Arne Næss

1.  Ethvert levende vesen har egenverdi.

2.  Livets mangfold og rikdom har verdi i seg selv.

3.  Mennesket har ikke rett til å redusere dette mangfold og denne
    rikdom uten for å tilfredsstille vitale behov.

4.  Det ville være bedre for menneskene om de var færre, og meget bedre
    for andre levende vesener.

5.  I dag er størrelsen og arten av menneskenes inngrep i økosystemene
    ubærekraftig, og ubærekraftigheten øker.

6.  Avgjørende bedring fordrer betydelige endringer, økonomisk, teknisk
    og ideologisk.

7.  Den ideologiske endring vil i vesentlig grad bestå i søken snarere
    etter livskvalitet enn levestandard.

8.  De som aksepterer de foregående punkter har ansvar for å søke å
    bidra direkte eller indirekte til å virkeliggjøre nødvendige
    endringer.
