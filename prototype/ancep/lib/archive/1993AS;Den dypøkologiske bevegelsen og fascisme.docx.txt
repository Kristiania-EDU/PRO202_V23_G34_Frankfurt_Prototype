1993AS

"Den dypøkologiske bevegelsen og fascisme"

Arne Næss

Den som har opplevet 1920 og 1930 årene har svært konkrete og
ubehagelige minner om fascisme. Derfor reagerer vi når ordet blr brukt
lite treffende. Det er sant at Hitler fant et bilde av naturen som
passet inn i hans beundring for brutalitet og den sterkestes rett.
Sosialdarwinismen passet også inne, fravær av omsorg for de svake. Det
er også riktig at "Kraft durch Frende" og andre organisasjoner ved siden
av propaganda for diktaturet også dyrket den frie tyske natur. Mange
unge Hitlerbeundrere var gode fjellklatrere, men hadde tendens til
"dødsromantikk". De som heller til sosialdarwinismen avskyr og gjør narr
av av syn på natur og evolusjonen som ligger nær Kropotkin's i hans
lille bok Gjensidig omsorg:Overlevelse ved samarbeid og gjensidig hjelp.
Pattedyrenes utvikling viser betydningen av gjensidighet som faktor i
evolusjonen.

Det kan være uenighet om ordlyd, men ingen som støtter den dypøkologiske
bevegele har innvendt mot hva jeg kaller punkt 1 og 2 i et forsøk på å
formulere det som på et generellt nivå er felles innen bevegelsen. Kort
og forenklet: alle levende vesener har egenverdi og også alle kulturer
(som selv anerkjenner andre kulturer). Innen fascismen er det helt
vesentlig å kjempe, eventuelt ved vold, for en type intolerant kultur.
Og blant menneskene er det ulike raser av ulike verdi, sies det, og det
er mennesker som ikke har livets rett, eller bare som midler til de
utkårnes velferd.

På samme tid som dypøkologism ble internasjonal som bevegelsen finner vi
nye signaler i sosialantropologien: fravær av forherligelsen av
industristatene, "de utviklete samfunn" (!), og forsøk på å hegne om hva
det er igjen av ikke-industrielle kulturer. En hel del av dypøkologisk
litteratur er vitnet til å forsvare "den fjerde verden".

Det var lite oppmuntrende at høsten 1993 kunne noen falle på å
introdusere omtale av den dypøkologiske bevegelse på Oslo Universitet
under titlen "Dypøkologi og fascisme". Den dypøkologiske bevegelse
trenger studium og støtte. Jeg håper noen vil organisere fordomsfrie
innføringer i studiet.
