DEN DYPØKOLOGISKE PLATTFORM

Arne Næss

1.Det har egenverdi at mennesket og annet liv på jorden utfolder seg.
Verdien av andre livsformer enn menneskene er uavhengig av hva nytte
menneskene kan ha av dem for snevre menneskelige formål.

2.Livsformenes mangfold og rikdom har verdi i seg selv.

3.Menneskene har ikke rett til å redusere dette mangfold og denne rikdom
uten for å tilfredstille vitale behov.

4. Full utfoldelse av enkeltmenneskets og kulturmangfoldets muligheter
er forenlig med vesentlig reduksjon av menneske-populasjonens størrelse.
Bevarelse og videreutvikling av andre livsformers mangfold og rikdom
forutsetter en slik reduksjon.

5. I nåtiden er størrelse og arten av menneskets inngrep i naturen
uforsvarlig, og situasjonen forverres med stigende hastighet.

6. Vesentlig bedring forutsetter endring av grunnleggende økonomiske,
teknologiske og ideologiske strukturer. Endringen vil muliggjrre en
gledesbetonet opplevelse av "at alt henger sammen." Den såkalte "kamp
mot naturen" blir meningsløs.

7. Den ideologiske endring vil i vesentlig grad bestå i søken snarere
etter livskvalitet enn levestandard og opptatthet mer av mål enn av
midler for disses egen skyld.

8. De som aksepterer disse punkter har ansvar for å søke å bidra direkte
eller indirekte til å få istand de nødvendige endringer.
