1993AN

Den dypøkologiske bevegelse og kampen mot

autoritære og brutale styreformer

Arne Næss

Den økologiske folkebevegelsen ble internasjonal i løpet av 60-årene.
Likesom fredsbevegelse og bevegelse mot ekstrem nød og undertrykkelse er
den en grasrot bevegelse. Til grasroten regner jeg da i all fall 90% av
befolkningen. De resterende 10% utgjør folk særlig i opinion-dannende
lag, innbefattet personer med politisk eller økonomisk makt. Når det
gjelder de to første folkebevegelsene finnes det personer på toppen
politisk som klart har uttalt seg positivt. Jeg tenker på politikere som
har gått inn for ensidig nedrustning i England og andre steder, og topp
folk innen politikken som maner til vesentlig mer radikale enn den som
hittil har dominert i forsøk på å minske ekstrem nød og undertrykkelse.

Den økologiske bevegelse er av vesentlig nyere dato, men hovedidéene går
tilbake til oldtiden og er utviklet innen mange kulturer. Politisk har
den i industrilandene ikke hittil har hatt representanter på topp nivå
politisk.

Fra slutten av 60-årene ble det klart at man kunne dele opp bevegelsen i
to. En reformistisk som tenkte seg at vi ikke trengte vesentlige
endringer i livsførselen i industristatene. Heller ikke vesentlig
endringer av det økonomisk system, derimot sterk vekt på miljøvennlig
teknologi. Det viser seg i midlertid at tross dusinsvis av tekniske
oppdagelser f.eks. knyttet til solenergi, er veien meget lang til
endring av det økonomisk system slik at teknologien kan erstatte de mer
miljøfientlige, f.eks. enorm bruk av olje. Det har vist seg at
bevilgningene til utforskning og anvendelse av alternativ energi er
omtrent proporsjonal med prisen av olje. Med høy pris på olje følger
større bevilgninger til alternativ energi, ved lav pris, slik som idag,
nær null antrengelse i forskning og utnyttlse av energi som ikke helt
klart virker unødvendige ødeleggende økologisk sett.

Det høyst begrensete nivå av endringer som reform bevegelsen var
tilfreds med ga grobunn for en vesentlig radikalere gruppering innen den
totale økologiske bevegelsen. Her er det den dypøkologiske bevegelsen
hører hjemme. Dens støtte spillere henledet oppmerksom på at politikken
idag lokalt, regionalt, nasjonalt og globalt ikke hindrer økende
økologisk uopprett-holdbarhet. (I Norge blir uttrykket økende
ubærekraftighet brukt.) Den som tviler ber jeg titte i Meadows, Meadows,
Jørgen Randers Over Grensen, Oslo 1993. Statistiske kurver som bør gå
oppover går nedover, og kurver som bør gå nedover går oppover.

Felles for de aller fleste som føler seg hjemme i den dype økologisk
bevegelse synes å være enig i 8 punkter. (Se vedlagt).

De 8 punkter er formulert forholdsvis forståelig men trenger kommentar
siden det blir brukt bare ca.200 ord. Det dreier seg om temmelig
kompliserte saker.

I Tyskland var det mange eldre som sa noe slik som det følgende da de
hørte litt om den dypøkologiske bevegelse: "Men dette minner meg om
Hitler-tiden. Da var det også så mye pent snakk om naturen og om å
bevare den. Særlig den ville naturen. Og vi lærte for første gang om
økologi." Ved å høre mer om dem fikk de grunnlag for å se at mye pent
kan sies om å bevare natur - uten at det har med Hitler å gjøre.

Historisk er det vesentlig å skjelne mellom to retninginger innen
forståelse av evolusjonslæren. Darwins lære ble fortolket på to
vesentlig måter, sosialt og politisk sett. Darwins nære venn, Thomas
Henry Huxley, ofte kalt Darwins bulldog, omtalte naturen som brutal og
blodig. De sterkeste overlevde og bidro til at vi fikk høyere og høyere
stående levende vesener. De svake tapte og ble uttryddet. Mot en slik
fortolking kjempet mange biologer og samfunnsforskere. Det mest kjente
navn er her Kropotkin.Hans lille skrift Gjensidig Hjelp (Mutual Aid) er
verdenskjent.Etter hans oppfatning har omsorg spilt en vesentlig rolle i
utviklingen fra krypdyr til fugler,pattedyr og mennesket. Berømt er hans
fortelling fra de gigantiske sibiriske skogene hvor det var lett for
folk å gå seg vill. Det var sedvane for de som arbeidet i skogen eller
var på lengre reise, at de utstøtte høye skrik før de spiste medbragt
niste. Det kunne jo være noen som hadde forvillet seg som trengte mer
til mat. En hjelp som øket samfunnet og den enkeltes betingelser for å
overleve. Også pattedyrenes omhyggelige oppdragelse av avkommet har
spilt en stor rolle, mente han. Samfunn med omsorg har større
overlev-elsesevne enn samfunn hvor man lett griper til vold og
brutalitet.

Den dypøkologiske bevegelse er sterkt påvirket av Kropotkins linje. Men
dermed er ikke sagt at man føler seg selv tiltrukket av alt som skjer i
naturen. Det er misvisende å si at mennesket er del av naturen og dermed
er bundet til å se på naturen som mønster. Derimot er det klart at
menneskene er ekte deler av økosystemene: menneskenes endringer av
økosystemene følger ikke andre lover enn den innflytelse som andre
levende vesener har.

Men, vil enkelte si ved å skjelne mellom den dype og den grunne
bevegelsen innfører vi jo et skille innen samfunnet. Hvorledes kan vi
unngå at de som føler seg hjemme i den dype bevegelsen dominerer de
andre og innfører et tyranni. Vi får vel et kampforhold mellom
tilhengere av de to ulike økologiske bevegelser.

Her kommer en interessant misforståelse inn i bildet. Ifølge
Forklediagrammet, (se vedlagt diagram) er det forskjellen mellom dybden
i premisser som gir navnet "dypøkologi", premissene som anvendes innen
den økologisk debatt. Reformistene holder seg innen 3. og 4. nivå, de
som støtter den dypøkologiske bevegelsen går ut fra de dypeste
premissene, kort sagt filosofiske og religiøse premisser. De bygger på
premiss/konklusjon kjede som går fra de dypeste premissene til
handlingsalternativer i dagliglivet. Men de trenger hjelp fra forskere
og andre som spesialiserer seg på mye som har med 3. og 4. nivå å gjøre.
Her kommer inn kompliserte spørsmål om klimaendring, sur nedbør,
populasjonspress, helseproblemer, folkevandringsproblemer og
selvfølgelig spørsmål som har med krig, militæropprustning, og
miljøødeleggende virksomhet av folk i ytrest nød. Det er helt klart at
disse ikke kan bebreides avskoging, på grunn av at de trenger energi til
å koke vann. De kan ikke på noen måte bebreides å uttrydde arter av fugl
og pattedyr for å overleve.Her kommer de rike statenes forpliktelser inn
med kolossal tyngde.

Et forsøk på å beregne i dollar hva en så radikal endring i økologisk
politikk at den fører til nedgang i ubærekraftighet ender med å angi et
beløp på 150 milliarder dollar pr år. Industristatene må regne med å
betale mer enn 90% av dette i form av pengeutgifter og arbeid. Det er
innlysende at den lille minoritet som klart hører hjemme i den dype
bevegelse er fullstendig hjelpeløs når det gjelder å legge opp
kostnad-effektive programmer for den politikk som er nødvendig i de
kommende år. Et lystpunkt er at disse stater får realisert en vesentlig
nedgang i arbeidsløshet og også nedgang i frykt for å måtte gi opp
økonomisk vekst i en del år fremover. Vekst regnes i produksjon, ikke
konsumsjon. Konsumet vil øke i den 3. verden og gå ned i den første.

Det er ikke grunnlag for en voldsom strid mellom de to retninger
innenfor den økologisk bevegelse. Det vil komme til strid om prioriteter
i forsøkene på å overkomme den økologiske krisen, det er jo det det, pr.
definisjon, dreier seg om. Ikke "måter å leve seg på", eller det godes
vesen. Det er ikke grunnlag for å mene at det kommer inn spesielle
vanskeligheter i debatt om rettferdighet. Klart nok blir det anledning
til å spørre seg hvorvidt det er rettferdig at noen stater ved sine
utslipp i atmosfæren ødelegger livskvaliteten i andre stater, eller at
det personlige forbruk av noen mennesker fører til hundre eller tusen
ganger så stor negativ innflytelse i økosystemene enn personer som lever
med en beskjeden økologisk årsbudsjett.

Et høyt respektert filosof som har spesialisert seg på forholdet mellom
filosofi og økologi, Tom Regan, skiller seg ved å diskutere hva han
kaller "ekstrem holisme". Han sier den er fascisme. Det er ikke sikkert
at Regan holder seg til historisk begrunnet bruk av ordet "fascisme".
Men det er klart at visse synspunkter som klassifiserer som holistiske
er forenlig med undertrykkelse av individer i forhold til stater eller
andre overindividuelle institusjoner. Man kan derfor spørre om ikke den
dypøkologiske bevegelse, hvis den fører ut i det ekstreme, vil måtte
resultere i slik holisme. Hvis man ser på litteraturen til de ca. 20
teoretikerne innen den økologisk bevegelse, finner man ingen slik
ekstrem holisme. Det legges vekt på helheter, økologisk systemer snarere
enn enkelt organisme, volumet av kjemikalier snarere enn enkelt
kjemikalier i miljøet. Men ut fra de 8 punkter og presiseringer og
kommentarer til de 8 punkter er det intet som bryter med individs
rettigheter eller menneskerettigheter i forhold til andre levende
vesener på jorden.

Den grønne bevegelse har en forpliktelse til å skissere hvorledes man
skal avveie vitale behov og til bevaringen av jordens rikdom og
mangfold. Det er ikke den dypøkologisk bevegelsens spesialitet. Livet
innen lokal sammfunnene er et prioritert emne innen den grønne
bevegelse. Bioreginalismen fremmer sansen for å føle seg hjemme et sted,
eller område, ikke bare å oppholde seg der. Forbildet er forhold i
ikke-industri samfunn. Noen fremhever meget sterkt felleskapsidealene.
At vi må bekjempe forhold som betinger at det oppstår uhyggelig ensomhet
innenfor vide grupper av eldre mennesker. Her kommer skiller mellom
Gemainschaft og Gesellschaft inn. Det er ikke noe felles merke innen den
dypøkologisk bevegelses teoretiske litteratur som tyder på ekstrem
kollektivisme. Men det er klart at den støtter f.eks. alternative
bevegenlsene slik de stortsett foreligger i Norge. Idéhistorisk går
røttene tilbake til oldtiden.

Selv om det er klart at ikke den dypøkologisk bevegelse støtter
autoritære eller ekstrem kollektiviske bevegelser kan de jo innvendes
den tenderer til lite liberale samfunnsordninger, vel og merke ved det
bestemte betydning av de nokså tåkete ordet "liberal". Hvis et menneske
har lyst til luksus må han da gi det opp, hvis samfunnet blir grønt?
Mitt svar er 'nei!'. Men det er nødvendig å fremheve at luksus defineres
i relasjon til det hverdagslige. Innen et grønt samfunn kan enkelte bade
i luksus i forhold til det gjennomsnittlige. Men det innebærer svært mye
arbeid siden prisene i høy grad er bestemt av produktenes økologiske
omkostninger. Jeg regner med at også i fremtiden vil det glede enkelte å
tillate seg ting som de fleste ikke har råd til. Den ideelle situasjon
når det gjelder distribusjon av økologisk relevante varer vil være den
at å erkverne kostbare produkter fordrer mye arbeid.

Det er så vidt jeg kan skjønne ingen grunn til å søke å få folk til å
leve på samme måte med hensyn til økologiske kriterier. Noen vil ha en
del økologiske uvaner som andre ikke har. Men det koster.

Det er mange formuleringer fra begynnelsen av 70-årene som jeg fortsatt
gjør bruk av i 90-årene. Men den følgende er blant de jeg aksepterer (om
den økologiske situasjon):

  Hvis man i få ord forsøker å si hva det er som gjør situasjonen særlig
  kritisk, foreslår jeg: Opphopningen av eksponentialt tiltagende,
  tilnærmelsesvis eller totalt irreversible miljøforringelser eller
  ødeleggelser fremkalt ved en dypt forankret materiell produksjons- og
  forbruks-ideologi og -praksis.

Det er altså en viss art miljøforingelser som gjør tidens situasjon
miljømessig særlig kritisk: Den nevnte opphopning.

Opphopningen øker eksponentialt, altså det haster. Utsettelse bringer
årlig en vanskeligere situasjon å hanskes med.

Den sort økonomi som har fremtiden for seg, så vidt jeg kan forstå, er
den såkalte "mixed economy". Frie markeder men innen en stram ramme fra
økologiske synpunkt. Det kan jo være nødvendig med krasse inngrep. For å
unngå unødvendig byråkrati må man søke strenge, men forholdsvis få
regler.

Det er jo i og for seg sympatisk tenkt hvis den dypøkologiske bevegelse
blir antatt å ville løse nær sagt alle dype og dessuten de praktiske
spørsmål, altså å tilby et totalsyn. Men økosofier er totalsyn som
delvis ("in part") er inspirert av problemene omkring den økologiske
krisen. George Sessions tar for seg historiske røtter i Nordamerika.
David Rothenberg og Nils Faarlund røtter i Norge. Mange problemer melder
seg for de som søker å bidra til å løse den økologiske krisen. Når det
gjelder fascisme-spørsmålet sa Henning Bråten noe vesentlig: Unngå en
slik slags premiss/konklusjon: "Kanibaler spiser. Du spiser. Altså er du
potensielt en kanibal." "Nasjonalsosialismen feiret natur og hjemsted.
Du feirer det samme. Altså er du potensielt en nasjonalsosialist."

Note

Den som vil gå nærmere inn på spørsmål om rettferdighet henvises til
Olav Benestad's "The Ethical..." fra dypøkologisk standpunkt). Skriftet
kan fås tilsendt ved personlig henvendelse til ham, addresse, SUM, Boks
1116, Blindern, 0317 Oslo.
